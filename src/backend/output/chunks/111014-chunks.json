[
  {
    "sourceId": 111014,
    "code": "00000G3F6WTLC0QMFPR10XNU9VHAH6R1",
    "url": "https://legislatie.just.ro/Public/FormaPrintabila/00000G3F6WTLC0QMFPR10XNU9VHAH6R1",
    "fetchedAt": "2025-04-10T10:43:34.576Z",
    "chunkIndex": 0,
    "type": "text",
    "text": "AMENDAMENTE din 29 noiembrie 2007\nla Regulamentul internaţional din 1972 pentru prevenirea abordajelor pe mare, aşa cum a fost amendat\nEMITENT\nACT INTERNAŢIONAL\nMONITORUL OFICIAL nr. 609 din 4 septembrie 2009\nAnexa IV\nSemnale de pericol\n1. Semnalele următoare, utilizate sau arătate împreună sau separat, indică un pericol şi necesitatea de ajutor:\na) o lovitură de tun sau alte semnale explozive trase la intervale de cca un minut;\nb) un sunet continuu produs de un aparat oarecare pentru semnale de ceaţă;"
  },
  {
    "sourceId": 111014,
    "code": "00000G3F6WTLC0QMFPR10XNU9VHAH6R1",
    "url": "https://legislatie.just.ro/Public/FormaPrintabila/00000G3F6WTLC0QMFPR10XNU9VHAH6R1",
    "fetchedAt": "2025-04-10T10:43:34.576Z",
    "chunkIndex": 1,
    "type": "text",
    "text": "c) rachete sau bombe proiectând stele roşii, lansate una câte una la intervale scurte;\nd) un semnal emis prin radiotelegrafie sau prin oricare alt sistem de semnalizare compus din grupul ...---... (SOS) din Codul Morse;\ne) un semnal radiotelefonic constând din cuvântul pronunţat \"MAYDAY\";\nf) semnal de pericol N.C. din codul internaţional de semnale de pericol;\ng) un semnal constând dintr-un pavilion pătrat având deasupra sau dedesubt o bulă sau un obiect asemănător;\nh) flăcări pe navă (din cele ce pot fi produse prin arderea unui butoiaş de ulei etc.);\ni) o rachetă-paraşută luminoasă sau o faclă de mână care produce o lumină roşie;\nj) un semnal fumigen care produce un fum portocaliu;\nk) mişcări lente şi repetate de sus în jos ale braţelor întinse lateral;\nl) o alarmă de pericol emisă prin apel numeric selectiv (DSC) pe:"
  },
  {
    "sourceId": 111014,
    "code": "00000G3F6WTLC0QMFPR10XNU9VHAH6R1",
    "url": "https://legislatie.just.ro/Public/FormaPrintabila/00000G3F6WTLC0QMFPR10XNU9VHAH6R1",
    "fetchedAt": "2025-04-10T10:43:34.576Z",
    "chunkIndex": 2,
    "type": "text",
    "text": "(i) canalul 70 VHF; sau\n(îi) MF/HF pe frecvenţele 2187,5 kHz, 8414,5 kHz, 4207,5 kHz, 6312 kHz, 12577 kHz sau 16804,5 kHz;\nm) o alarmă de pericol emisă de la navă la uscat printr-o staţie Inmarsat a navei sau un alt furnizor de servicii mobile prin satelit al navei;\nn) semnale transmise prin radiobalize pentru localizarea sinistrelor;\no) semnalele aprobate transmise prin instalaţii de radiocomunicaţie, inclusiv transponderele radar pentru ambarcaţiunile de salvare.\n2. Este interzisă utilizarea oricăruia dintre semnalele de mai sus, în afară de cazul când se indică pericol şi necesitatea acordării de ajutor, precum şi utilizarea altor semnale care ar putea fi confundate cu unul dintre semnalele de mai sus.\n3. Este necesar să se acorde atenţie capitolelor corespunzătoare din Codul internaţional de semnale, Manualul internaţional pentru căutare şi salvare pentru nave şi aeronave, vol. III, precum şi următoarelor semnale:\na) o bucată de pânză de culoare portocalie cu un pătrat şi un cerc de culoare neagră sau cu un alt simbol asemănător (pentru reperare aeriană);\nb) colorant.\n-------"
  }
]