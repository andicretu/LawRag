[
  {
    "sourceId": 111115,
    "code": "00000G20LXG01IWEAGB29J3NEA6BCPCE",
    "url": "https://legislatie.just.ro/Public/FormaPrintabila/00000G20LXG01IWEAGB29J3NEA6BCPCE",
    "fetchedAt": "2025-04-15T18:37:52.191Z",
    "chunkIndex": 0,
    "type": "text",
    "text": "DECIZIE nr. 942 din 25 iunie 2009\nreferitoare la excepţia de neconstituţionalitate a dispoziţiilor art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, ale Legii nr. 219/2005 privind aprobarea Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă şi ale art. 10 din Ordonanţa de urgenţă a Guvernului nr. 27/2002 privind pieţele reglementate de mărfuri şi instrumente financiare derivate\nEMITENT\nCURTEA CONSTITUŢIONALĂ\nMONITORUL OFICIAL nr. 614 din 10 septembrie 2009\nIoan Vida - preşedinte\nNicolae Cochinescu - judecător\nAspazia Cojocaru - judecător\nAcsinte Gaspar - judecător\nPetre Lăzăroiu - judecător"
  },
  {
    "sourceId": 111115,
    "code": "00000G20LXG01IWEAGB29J3NEA6BCPCE",
    "url": "https://legislatie.just.ro/Public/FormaPrintabila/00000G20LXG01IWEAGB29J3NEA6BCPCE",
    "fetchedAt": "2025-04-15T18:37:52.191Z",
    "chunkIndex": 1,
    "type": "text",
    "text": "Puskas Valentin Zoltan - judecător\nAugustin Zegrean - judecător\nAntonia Constantin - procuror\nMihaela Senia Costinescu - magistrat-asistent\nPe rol se află soluţionarea excepţiei de neconstituţionalitate a dispoziţiilor art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, ale Legii nr. 219/2005 privind aprobarea Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă şi ale art. 10 din Ordonanţa de urgenţă a Guvernului nr. 27/2002 privind pieţele reglementate de mărfuri şi instrumente financiare derivate, excepţie ridicată de Ioan Antonescu în Dosarul nr. 5.220/85/2007 al Curţii de Apel Alba Iulia - Secţia de contencios administrativ şi fiscal.\nLa apelul nominal lipsesc părţile, faţă de care procedura de citare a fost legal îndeplinită.\nReprezentantul Ministerului Public pune concluzii de respingere a excepţiei de neconstituţionalitate ca fiind neîntemeiată.\nCURTEA,\navând în vedere actele şi lucrările dosarului, reţine următoarele:\nPrin Încheierea din 10 septembrie 2008, pronunţată în Dosarul nr. 5.220/85/2007, Curtea de Apel Alba Iulia - Secţia de contencios administrativ şi fiscal a sesizat Curtea Constituţională pentru soluţionarea excepţiei de neconstituţionalitate a dispoziţiilor art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, ale Legii nr. 219/2005 privind aprobarea Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă şi ale art. 10 din Ordonanţa de urgenţă a Guvernului nr. 27/2002 privind pieţele reglementate de mărfuri şi instrumente financiare derivate, excepţie ridicată de Ioan Antonescu."
  },
  {
    "sourceId": 111115,
    "code": "00000G20LXG01IWEAGB29J3NEA6BCPCE",
    "url": "https://legislatie.just.ro/Public/FormaPrintabila/00000G20LXG01IWEAGB29J3NEA6BCPCE",
    "fetchedAt": "2025-04-15T18:37:52.191Z",
    "chunkIndex": 2,
    "type": "text",
    "text": "În motivarea excepţiei de neconstituţionalitate autorul arată că dispoziţiile criticate încalcă o serie de prevederi constituţionale, fără a arăta în mod expres în ce constă contradicţia dintre acestea.\nCurtea de Apel Alba Iulia - Secţia de contencios administrativ şi fiscal consideră că excepţia este neîntemeiată, invocând jurisprudenţa Curţii Constituţionale, prin care s-a constatat constituţionalitatea dispoziţiilor legale criticate.\nÎn conformitate cu dispoziţiile art. 30 alin. (1) din Legea nr. 47/1992, încheierea de sesizare a fost comunicată preşedinţilor celor două Camere ale Parlamentului, Guvernului şi Avocatului Poporului, pentru a-şi formula punctele de vedere cu privire la excepţia de neconstituţionalitate.\nAvocatul Poporului apreciază că excepţia de neconstituţionalitate este neîntemeiată, textele de lege criticate fiind în deplină concordanţă cu prevederile constituţionale invocate.\nPreşedinţii celor două Camere ale Parlamentului şi Guvernul nu au comunicat punctele lor de vedere cu privire la excepţia de neconstituţionalitate.\nCURTEA,\nexaminând încheierea de sesizare, punctul de vedere al Avocatului Poporului, raportul întocmit de judecătorul-raportor, concluziile procurorului, dispoziţiile legale criticate, raportate la prevederile Constituţiei, precum şi Legea nr. 47/1992, reţine următoarele:\nCurtea Constituţională este competentă, potrivit dispoziţiilor art. 146 lit. d) din Constituţie, ale art. 1 alin. (2), ale art. 2, 3, 10 şi 29 din Legea nr. 47/1992, să soluţioneze excepţia de neconstituţionalitate cu care a fost sesizată.\nObiectul excepţiei de neconstituţionalitate îl constituie prevederile art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, publicată în Monitorul Oficial al României, Partea I, nr. 479 din 2 octombrie 2000, ale Legii nr. 219/2005 privind aprobarea Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, lege publicată în Monitorul Oficial al României, Partea I, nr. 609 din 14 iulie 2005, şi ale art. 10 din Ordonanţa de urgenţă a Guvernului nr. 27/2002 privind pieţele reglementate de mărfuri şi instrumente financiare derivate, publicată în Monitorul Oficial al României, Partea I, nr. 232 din 8 aprilie 2008.\nÎn opinia autorului excepţiei de neconstituţionalitate, prevederile legale criticate contravin dispoziţiilor constituţionale cuprinse în art. 15-53."
  },
  {
    "sourceId": 111115,
    "code": "00000G20LXG01IWEAGB29J3NEA6BCPCE",
    "url": "https://legislatie.just.ro/Public/FormaPrintabila/00000G20LXG01IWEAGB29J3NEA6BCPCE",
    "fetchedAt": "2025-04-15T18:37:52.191Z",
    "chunkIndex": 3,
    "type": "text",
    "text": "Examinând excepţia de neconstituţionalitate, Curtea constată că simpla enumerare a unor texte de lege, precum şi a normelor constituţionale pretins a fi încălcate, fără arătarea motivelor pe care se întemeiază critica, nu poate constitui temei legal pentru efectuarea controlului de constituţionalitate. Curtea nu se poate substitui autorului excepţiei în ceea ce priveşte invocarea unor motive de neconstituţionalitate, întrucât în această manieră ar exercita un control din oficiu, ceea ce excedează competenţei sale. Prin urmare, întrucât excepţia de neconstituţionalitate a dispoziţiilor art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000, ale Legii nr. 219/2005, precum şi ale art. 10 din Ordonanţa de urgenţă a Guvernului nr. 27/2002 nu respectă prevederile art. 10 alin. (2) din Legea nr. 47/1992 privind organizarea şi funcţionarea Curţii Constituţionale, potrivit cărora \"Sesizările trebuie făcute în formă scrisă şi motivate, critica urmează a fi respinsă ca inadmisibilă.\nPentru considerentele expuse mai sus, în temeiul art. 146 lit. d) şi al art. 147 alin. (4) din Constituţie, precum şi al art. 1-3, al art. 11 alin. (1) lit. A.d) şi al art. 29 din Legea nr. 47/1992,\nCURTEA CONSTITUŢIONALĂ\nÎn numele legii\nDECIDE:\nRespinge, ca fiind inadmisibilă, excepţia de neconstituţionalitate a dispoziţiilor art. 28 alin. 2 şi art. 269 alin. 1 din Codul de procedură civilă, ale Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă, ale Legii nr. 219/2005 privind aprobarea Ordonanţei de urgenţă a Guvernului nr. 138/2000 pentru modificarea şi completarea Codului de procedură civilă şi ale art. 10 din Ordonanţa de urgenţă a Guvernului nr. 27/2002 privind pieţele reglementate de mărfuri şi instrumente financiare derivate, excepţie ridicată de Ioan Antonescu în Dosarul nr. 5.220/85/2007 al Curţii de Apel Alba Iulia - Secţia de contencios administrativ şi fiscal.\nDefinitivă şi general obligatorie.\nPronunţată în şedinţa publică din data de 25 iunie 2009.\nPREŞEDINTELE\nCURŢII CONSTITUŢIONALE,"
  },
  {
    "sourceId": 111115,
    "code": "00000G20LXG01IWEAGB29J3NEA6BCPCE",
    "url": "https://legislatie.just.ro/Public/FormaPrintabila/00000G20LXG01IWEAGB29J3NEA6BCPCE",
    "fetchedAt": "2025-04-15T18:37:52.191Z",
    "chunkIndex": 4,
    "type": "text",
    "text": "prof. univ. dr. IOAN VIDA\nMagistrat-asistent,\nMihaela Senia Costinescu\n----------"
  }
]