{
  "sourceId": "111248",
  "code": "00000G1BCROR11LLNEH2HHORKA5HL12Z",
  "url": "https://legislatie.just.ro/Public/FormaPrintabila/00000G1BCROR11LLNEH2HHORKA5HL12Z",
  "fetchedAt": "2025-04-26T20:22:21.208Z",
  "paragraphCount": 154,
  "paragraphs": [
    "PROCEDURA ŞI CRITERIILE din 30 noiembrie 2005 (*actualizate*)",
    "de autorizare a operatorilor economici în vederea preluării responsabilităţii privind realizarea obiectivelor anuale de valorificare şi reciclare a deşeurilor de ambalaje",
    "(actualizate până la data de 11 octombrie 2006*)",
    "EMITENT",
    "MINISTERUL MEDIULUI ŞI GOSPODĂRIRII APELORMINISTERUL ECONOMIEI ŞI COMERŢULUIMINISTERUL ADMINISTRAŢIEI ŞI INTERNELOR",
    "----------",
    "*) Textul iniţial a fost publicat în MONITORUL OFICIAL nr. 27 din 12 ianuarie 2006. Aceasta este forma actualizată de S.C. \"Centrul Teritorial de Calcul Electronic\" S.A. Piatra Neamţ până la data de 11 octombrie 2006, cu modificările şi completările aduse de: ORDINUL nr. 194 din 27 februarie 2006; ORDINUL nr. 968 din 14 septembrie 2006.",
    "1. Obiectul prezentei reglementări îl constituie stabilirea procedurii şi a criteriilor ce trebuie îndeplinite în vederea autorizării şi a procedurii de acordare a licenţei de operare pentru operatorii economici care preiau, în baza prevederilor art. 16 alin. (2) lit. b) din Hotărârea Guvernului nr. 621/2005 privind gestionarea ambalajelor şi deşeurilor de ambalaje, responsabilităţile privind realizarea obiectivelor anuale de valorificare şi reciclare a deşeurilor de ambalaje.",
    "2. Procedura şi criteriile de autorizare asigură o abordare integrată, eficientă şi transparentă a gestionării deşeurilor de ambalaje, pentru promovarea la nivel naţional a unor soluţii de colectare, valorificare şi reciclare eficiente din punct de vedere al protecţiei mediului şi viabile din punct de vedere economic.",
    "3. Emiterea, revizuirea şi anularea licenţei de operare se fac de către Ministerul Mediului şi Gospodăririi Apelor, prin Agenţia Naţională pentru Protecţia Mediului.",
    "4. Emiterea licenţei de operare are la bază analiza documentaţiei depuse şi evaluarea planului de operare propus.",
    "5. Pentru emiterea, respectiv revizuirea licenţei se achită următoarele tarife:",
    "a) tariful de autorizare, în cuantum de 7.500 lei (RON);",
    "b) tariful de revizuire a licenţei de operare, în cuantum de 2.000 lei (RON);",
    "c) tariful de reautorizare, în cuantum de 2.000 lei (RON).",
    "Tarifele se achită în contul indicat de Agenţia Naţională pentru Protecţia Mediului.",
    "6. Tariful de autorizare se percepe pentru analiza documentaţiei depuse, evaluarea planului de operare propus, emiterea licenţei de operare, monitorizarea activităţii. Tariful se achită integral şi dă dreptul de a solicita Agenţiei Naţionale pentru Protecţia Mediului consultaţii de specialitate pentru definitivarea dosarului de autorizare.",
    "7. Dosarul de autorizare trebuie să cuprindă următoarele documente:",
    "a) cerere-tip conform anexei nr. 1 la prezenta procedură;",
    "b) statutul sau, după caz, actul constitutiv al persoanei juridice (copie conformă cu originalul);",
    "c) certificat de înregistrare la Oficiul Naţional al Registrului Comerţului (copie conformă cu originalul)/ încheierea prin care s-a dispus înscrierea în Registrul asociaţiilor şi fundaţiilor (copie conformă cu originalul);",
    "d) certificat constatator eliberat de Oficiul Naţional al Registrului Comerţului (copie conformă cu originalul)/ certificat de înscriere în Registrul asociaţiilor şi fundaţiilor (copie conformă cu originalul);",
    "e) planul de operare pentru perioada de valabilitate a licenţei de operare, cu precizarea tipurilor de ambalaje, a materialelor de ambalare ce urmează a fi gestionate, a provenienţei deşeurilor de ambalaje: din circuitele industriale şi comerciale, din deşeurile menajere, colectate direct de la populaţie, şi cu prezentarea în detaliu a schemei de colectare şi valorificare/reciclare a acestora;",
    "f) argumentele de susţinere a realizării planului de operare, în concordanţă cu obiectivele Strategiei naţionale pentru gestionarea deşeurilor, ale Planului naţional pentru gestionarea deşeurilor şi ale Planului de implementare a Directivei privind ambalajele şi deşeurile de ambalaje, inclusiv planul de finanţare a programelor privind dezvoltarea sistemului de colectare selectivă a deşeurilor de ambalaje, realizat împreună cu operatorii privaţi sau autorităţile şi instituţiile administraţiei publice locale, precum şi derularea de programe educaţionale şi de informare-conştientizare;",
    "-------------",
    "Lit. f) de la pct. 7 al Cap. III a fost modificată de pct. 1 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "g) strategia prin care utilizatorii de produse ambalate vor fi informaţi asupra măsurilor care se vor lua pentru colectarea selectivă a deşeurilor de ambalaje, rolul utilizatorilor în procesul de reutilizare, reciclare şi alte forme de recuperare a deşeurilor de ambalaje;",
    "h) modele de contracte ce urmează a fi folosite în relaţia cu toţi partenerii;",
    "i) planul financiar pentru perioada de valabilitate a licenţei în care vor fi menţionate distinct şi detaliat următoarele informaţii: estimarea sumelor ce urmează a fi percepute pe tip de material, precum şi modul de evaluare şi calculare a sumelor ce urmează a fi încasate de la operatorii economici pentru care s-a preluat responsabilitatea, care trebuie să acopere costurile reale suplimentare generate de colectarea selectivă/sortarea/reciclarea/valorificarea deşeurilor de ambalaje; estimarea costurilor; modalitatea în care sumele încasate sunt alocate pentru funcţionarea sistemului de colectare/reciclare/valorificare deşeuri de ambalaje, inclusiv campanii de conştientizare şi informare;",
    "-------------",
    "Lit. i) de la pct. 7 al Cap. III a fost modificată de pct. 2 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "-------------",
    "Lit. j) de la pct. 7 al Cap. III a fost abrogată de pct. 3 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "k) prezentarea sistemului de evidenţă - baza de date - ce urmează a fi folosit, sistem care se va actualiza în funcţie de cerinţele de raportare către Comisia Europeană;",
    "-------------",
    "Lit. l) de la pct. 7 al Cap. III a fost abrogată de pct. 4 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "l^1) orice alte dovezi furnizate de solicitant privind capacitatea de a desfăşura activitate în domeniu.",
    "-------------",
    "Lit. l^1) de la pct. 7 al Cap. III a fost introdusă de pct. 5 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "8. Dosarul de autorizare, însoţit de o copie electronică a acestuia, se depune la sediul Agenţiei Naţionale pentru Protecţia Mediului.",
    "9. Operatorul economic care solicită autorizarea în baza prevederilor Hotărârii Guvernului nr. 621/2005 trebuie să îndeplinească următoarele criterii:",
    "a) să aibă ca scop preluarea responsabilităţilor ce revin operatorilor economici privind realizarea obiectivelor anuale de valorificare şi reciclare a deşeurilor de ambalaje şi raportarea informaţiilor referitoare la gestionarea ambalajelor şi a deşeurilor de ambalaje;",
    "b) să promoveze soluţii de colectare şi valorificare pentru a asigura crearea unui sistem integrat, eficient şi transparent de gestionare a deşeurilor de ambalaje;",
    "c) să demonstreze prin planul de operare propus că are capacitatea de atingere a obiectivelor prevăzute în Strategia naţională pentru gestionarea deşeurilor, în Planul naţional pentru gestionarea deşeurilor, precum şi în Planul de implementare a Directivei privind ambalajele şi deşeurile de ambalaje;",
    "d) să fie deschis şi echidistant faţă de noi parteneri contractuali;",
    "-------------",
    "Lit. e) de la pct. 9 al Cap. IV a fost abrogată de pct. 6 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "10. Operatorul economic care a obţinut licenţa de operare are următoarele obligaţii:",
    "a) să preia responsabilitatea pentru atingerea obiectivelor anuale de valorificare şi reciclare pentru cantitatea de ambalaje introdusă pe piaţă, pentru toate tipurile de materiale de ambalaj prevăzute în Hotărârea Guvernului nr. 621/2005;",
    "a^1) să introducă în circuitul de valorificare şi reciclare cantitatea de deşeuri de ambalaje corespunzătoare cantităţii de ambalaje introduse pe piaţă de cei pentru care s-a preluat responsabilitatea, pentru toate tipurile de materiale de ambalaj, astfel încât să fie atinse obiectivele anuale prevăzute în Hotărârea Guvernului nr. 621/2005",
    "privind gestionarea ambalajelor şi a deşeurilor de ambalaje;",
    "-------------",
    "Lit. a^1) de la pct. 10 al Cap. IV a fost introdusă de pct. 7 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "b) să asigure corelaţia dintre cantităţile pe tipuri de ambalaje şi de materiale de ambalare contractate şi cantităţile pe tipuri de deşeuri de ambalaje gestionate;",
    "-------------",
    "Lit. c) de la pct. 10 al Cap. IV a fost abrogată de pct. 8 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "d) să încheie contracte cu toţi operatorii economici responsabili pentru introducerea pe piaţă a produselor ambalate sau, după caz, a ambalajelor, care solicită acest lucru şi care acceptă condiţiile contractuale aplicate tuturor operatorilor economici pentru care s-a preluat responsabilitatea; preluarea deşeurilor de ambalaje de la colectori, respectiv predarea acestora către valorificatori, se realizează numai pe bază de contract încheiat în formă scrisă;",
    "-------------",
    "Lit. d) de la pct. 10 al Cap. IV a fost modificată de pct. 9 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "e) să preia deşeuri de ambalaje de la oricare dintre colectorii de deşeuri municipale care acceptă tariful şi asigură calitatea minimă stabilită, în limita obiectivelor anuale;",
    "f) să asigure desfăşurarea activităţii de gestionare a deşeurilor de ambalaje în mod transparent faţă de operatorul economic de la care a preluat responsabilitatea;",
    "-------------",
    "Lit. f) de la pct. 10 al Cap. IV a fost modificată de pct. 10 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "g) să acţioneze fără discriminare între operatorii economici simpli contractanţi şi cei care au calitatea de acţionari/asociaţi;",
    "g^1) să acţioneze fără discriminare faţă de materialele de ambalaj şi de cantităţile propuse spre contractare de către oricare operator economic responsabil;",
    "-------------",
    "Lit. g^1) de la pct. 10 al Cap. IV a fost introdusă de pct. 11 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "h) să transmită Comisiei de evaluare şi autorizare informaţii privind tarifele utilizate cu 15 zile înainte de aplicarea lor;",
    "-------------",
    "Lit. h) de la pct. 10 al Cap. IV a fost modificată de pct. 12 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "i) să desfăşoare, pe lângă activitatea de preluare a responsabilităţilor ce revin operatorilor economici, numai activităţi referitoare la sprijinirea valorificării şi reciclării deşeurilor de ambalaje, derularea de programe educaţionale şi de informare/conştientizare, precum şi realizarea de studii privind activitatea de colectare şi valorificare a deşeurilor de ambalaje;",
    "-------------",
    "Lit. j) de la pct. 10 al Cap. IV a fost abrogată de pct. 13 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "k) să transmită Comisiei de evaluare şi autorizare raportul de activitate complet, în termen de 30 de zile de la încheierea perioadei de raportare impuse la acordarea licenţei de operare. Raportul de activitate trebuie să cuprindă următoarele informaţii detaliate: persoanele juridice cu care s-au încheiat contracte (operatori economici care au transferat responsabilitatea, colectori, valorificatori, autorităţi ale administraţiei publice locale implicate), cantităţile de ambalaje (primare, secundare şi de transport) pentru care s-a preluat responsabilitatea, cantităţile de deşeuri de ambalaje contractate (din circuitele comerciale, industriale, menajere) şi modul de gestionare a acestora, prezentarea activităţii derulate (atât din punct de vedere tehnic, cât şi organizatoric); modalitatea de realizare a planului de finanţare a programelor prevăzut la pct. 7 lit. f), precum şi planul de finanţare a programelor pentru anul următor celui pentru care se face raportarea; o copie de pe raportul de audit şi de pe balanţa analitică de specialitate aferentă activităţii de transfer al responsabilităţii;",
    "-------------",
    "Lit. k) de la pct. 10 al Cap. IV a fost modificată de pct. 14 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "l) să informeze în scris Comisia de evaluare şi autorizare asupra oricărei schimbări semnificative a datelor care au stat la baza eliberării licenţei de operare, situaţie în care Comisia de evaluare şi autorizare va decide asupra necesităţii revizuirii autorizaţiei sau a reautorizării persoanei juridice, după caz.",
    "11. În termen de 15 zile lucrătoare de la depunerea documentaţiei, Direcţia deşeuri şi substanţe chimice periculoase din cadrul Agenţiei Naţionale pentru Protecţia Mediului realizează analiza preliminară a solicitării şi înaintează documentaţia depusă către Comisia de evaluare şi autorizare, împreună cu un raport preliminar.",
    "12. În termen de 10 zile lucrătoare de la primirea raportului preliminar şi a documentaţiei, Comisia de evaluare şi autorizare analizează solicitarea, verifică îndeplinirea criteriilor de autorizare, întocmeşte raportul de evaluare şi decide emiterea licenţei de operare sau respingerea solicitării.",
    "13. În cazul îndeplinirii tuturor criteriilor de autorizare, se emite licenţa de operare conform modelului prevăzut în anexa nr. 2 la prezenta procedură, în termen de 5 zile lucrătoare de la luarea deciziei.",
    "14. Respingerea solicitării se motivează şi se comunică în scris solicitantului, în termen de 5 zile lucrătoare de la luarea deciziei.",
    "15. Comisia de evaluare şi autorizare poate invita pentru consultare reprezentanţi ai autorităţilor publice implicate.",
    "16. În cazuri justificate, Comisia de evaluare şi autorizare poate solicita completarea dosarului, documente sau informaţii suplimentare, în vederea conformării cu criteriile de autorizare. În acest caz se decalează termenul prevăzut la pct. 12, dar nu cu mai mult de 10 zile lucrătoare.",
    "17. Solicitantul poate ataca decizia de respingere a autorizării potrivit Legii contenciosului administrativ nr. 554/2004.",
    "18. Licenţa de operare se emite pentru o perioadă de 5 ani, cu vizare anuală; viza anuală se acordă în termen de 30 de zile de la data depunerii raportului de activitate prevăzut la cap. IV pct. 10 lit. k).",
    "-------------",
    "Pct. 18 al Cap. VI a fost modificat de pct. 15 al art. I din ORDINUL nr. 194 din 27 februarie 2006, publicat în MONITORUL OFICIAL nr. 499 din 8 iunie 2006.",
    "19. Reautorizarea se face în baza procedurii stabilite pentru autorizare, cu luarea în considerare a îndeplinirii obligaţiilor prevăzute la pct. 10. Reautorizarea este condiţionată de realizarea de investiţii pentru dezvoltarea sistemului de gestionare a ambalajelor şi a deşeurilor de ambalaje.",
    "20. Licenţa de operare se revizuieşte în cazul în care apar elemente noi, necunoscute la data emiterii.",
    "21. Procedura de revizuire a licenţei de operare poate fi iniţiată la cererea operatorului economic sau a Agenţiei Naţionale pentru Protecţia Mediului, însoţită de motivarea revizuirii. Revizuirea licenţei de operare urmează procedura stabilită pentru evaluare şi autorizare.",
    "22. Licenţa de operare se anulează în cazul nerespectării prevederilor pct. 10 ori al neatingerii obiectivelor anuale de valorificare şi reciclare a deşeurilor de ambalaje timp de 2 ani consecutivi.",
    "23. Operatorul economic căruia i s-a anulat licenţa de operare este obligat ca în decurs de 30 de zile să comunice în scris acest lucru tuturor partenerilor şi să transfere, cu acordul scris al acestora, toate contractele încheiate în baza transferului de responsabilitate, către un operator economic autorizat în acest scop.",
    "24. (1) Constatarea neîndeplinirii obligaţiilor prevăzute la pct. 10 şi a obiectivelor anuale de valorificare şi reciclare a deşeurilor de ambalaje revine autorităţilor publice competente din domeniul protecţiei mediului.",
    "(2) Orice persoană fizică sau juridică poate sesiza Comisia de evaluare şi autorizare în legătură cu neîndeplinirea obligaţiilor asumate de către operatorul economic autorizat.",
    "25. Dispoziţia de anulare a autorizării este executorie.",
    "26. Anexele nr. 1 şi 2 fac parte integrantă din prezenta procedură.",
    "────────",
    "la procedură",
    "────────────",
    "Antetul solicitantului",
    "Nr. ...../....",
    "CERERE",
    "de acordare a licenţei de operare",
    "Subscrisa ........., cu sediul social în ............., str. .............",
    "nr. ...., bl. ..., ap. ..., judeţul/sectorul ..............., înregistrată",
    "la ...... sub nr. ......, cod unic de înregistrare nr. ......./..........,",
    "cont bancar nr. ....., deschis la ......, sucursala ....., telefon ......,",
    "fax ....., e-mail ....., reprezentată prin ......, în calitate de .......,",
    "solicită acordarea licenţei de operare în vederea preluării",
    "responsabilităţii de realizare a obiectivelor anuale de valorificare şi",
    "reciclare a deşeurilor de ambalaje, conform prevederilor Hotărârii",
    "Guvernului nr. 621/2005 privind gestionarea ambalajelor şi deşeurilor de",
    "ambalaje.",
    "Anexăm documentele specifice prevăzute în Procedura şi criteriile de",
    "autorizare a operatorilor economici în vederea preluării responsabilităţii",
    "privind realizarea obiectivelor anuale de valorificare şi reciclare a",
    "deşeurilor de ambalaje, aprobată prin Ordinul ministrului mediului şi",
    "gospodăririi apelor, al ministrului economiei şi comerţului şi al",
    "ministrului administraţiei şi internelor nr. 1.229/731/1.095/2005.",
    "Ne asumăm răspunderea, sub sancţiunea legii penale, că documentele",
    "prezentate în copie sunt conforme cu originalul.",
    "Data ..................................",
    "Persoana autorizată,",
    "semnătura şi ştampila",
    ".........................",
    "────────",
    "la procedură",
    "────────────",
    "CONŢINUTUL LICENŢEI DE OPERARE",
    "(model)",
    "MINISTERUL MEDIULUI ŞI GOSPODĂRIRII APELOR",
    "AGENŢIA NAŢIONALĂ PENTRU PROTECŢIA MEDIULUI",
    "În baza Hotărârii Guvernului nr. 408/2004 privind organizarea şi",
    "funcţionarea Ministerului Mediului şi Gospodăririi Apelor, cu modificările",
    "şi completările ulterioare, a Hotărârii Guvernului nr. 459/2005 privind",
    "reorganizarea şi funcţionarea Agenţiei Naţionale pentru Protecţia Mediului",
    "şi a Hotărârii Guvernului nr. 621/2005 privind gestionarea ambalajelor şi",
    "deşeurilor de ambalaje, se emite:",
    "LICENŢA DE OPERARE",
    "Nr. ........ din ........",
    "pentru ........., din localitatea ........, str. ....... nr. .......,",
    "judeţul/sectorul ......, înregistrată la ........ sub nr. ..........,",
    "cod unic de înregistrare nr. ....../....., în scopul preluării",
    "responsabilităţii privind realizarea obiectivelor anuale de valorificare",
    "şi reciclare a deşeurilor de ambalaje.",
    "Data emiterii ...........................",
    "Valabilă până la ........................",
    "Preşedintele Comisiei              Vicepreşedintele Comisiei",
    "de evaluare şi autorizare,          de evaluare şi autorizare,",
    ".........................,          .........................,",
    "secretar de stat                         preşedintele",
    "la Ministerul Mediului                  Agenţiei Naţionale",
    "şi Gospodăririi Apelor              pentru Protecţia Mediului",
    "__________"
  ]
}