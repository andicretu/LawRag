{
  "sourceId": "111005",
  "code": "00000G11MUWB8LDI1351PN6B7OLAVY7W",
  "url": "https://legislatie.just.ro/Public/FormaPrintabila/00000G11MUWB8LDI1351PN6B7OLAVY7W",
  "fetchedAt": "2025-04-09T09:44:12.140Z",
  "paragraphCount": 27,
  "paragraphs": [
    "REZOLUTIE MSC. 259 (84) din 16 mai 2008",
    "privind adoptarea amendamentelor la Codul internaţional din 1994 pentru siguranţa navelor de mare viteză (Codul HSC 1994)",
    "EMITENT",
    "ACT INTERNAŢIONAL",
    "MONITORUL OFICIAL nr. 609 din 4 septembrie 2009",
    "Comitetul Securităţii Maritime,",
    "amintind art. 28(b) din Convenţia privind crearea Organizaţiei Maritime Internaţionale, referitor la funcţiile comitetului,",
    "amintind, de asemenea, Rezoluţia MSC.36(63), prin care s-a adoptat Codul internaţional din 1994 pentru siguranţa navelor de mare viteză (denumit în continuare Codul HSC 1994), care a devenit obligatoriu conform cap. X din Convenţia internaţională din 1974 pentru ocrotirea vieţii omeneşti pe mare (SOLAS) (denumită în continuare Convenţia),",
    "notând şi art. VIII (b) şi regula X/1.1 din Convenţie cu privire la procedura de amendare a Codului HSC 1994,",
    "luând în considerare amendamentele la Codul HSC 1994 propuse şi difuzate în conformitate cu art. VIII (b)(i) al Convenţiei, la cea de-a 84-a sesiune a sa:",
    "1. adoptă, în conformitate cu art. VIII (b)(iv) din Convenţie, amendamentele la Codul HSC 1994, al căror text este prevăzut în anexa care face parte integrantă din prezenta rezoluţie;",
    "2. stabileşte, în conformitate cu art. VIII (b)(vi)(2)(bb) din Convenţie, că amendamentele se vor considera ca fiind acceptate la 1 iulie 2009, cu excepţia cazului în care înainte de această dată mai mult de o treime din guvernele contractante la Convenţie sau guvernele contractante ale căror flote comerciale reprezintă în total cel puţin 50% din tonajul brut al flotei comerciale mondiale vor fi notificat obiecţiunile lor la aceste amendamente;",
    "3. invită guvernele contractante să noteze că, în conformitate cu art. VIII (b)(vii)(2) din Convenţie, amendamentele vor intra în vigoare la 1 ianuarie 2010, după acceptarea lor în conformitate cu paragraful 2 de mai sus;",
    "4. solicită secretarului general, în conformitate cu art. VIII (b)(v) din Convenţie, să transmită tuturor guvernelor contractante la Convenţie copii certificate ale prezentei rezoluţii şi ale textului amendamentelor conţinute în anexă;",
    "5. solicită în plus secretarului general să transmită copii ale acestei rezoluţii şi ale anexei sale membrilor Organizaţiei care nu sunt guverne contractante la Convenţie.",
    "la Rezoluţia MSC.259(84)",
    "AMENDAMENTE",
    "la Codul internaţional din 1994 pentru siguranţa",
    "navelor de mare viteză (Codul HSC 1994)",
    "8.2. Comunicaţii",
    "1. În paragraful 8.2.1, alineatul.2 se înlocuieşte după cum urmează:",
    "\".2 în fiecare bord al fiecărei nave de pasageri de mare viteză şi al fiecărei nave de marfă de mare viteză având un tonaj brut de 500 tone şi mai mult va exista cel puţin un dispozitiv de reperare pentru căutare şi salvare. Acest dispozitiv de reperare pentru căutare şi salvare va fi în conformitate cu standardele de funcţionare aplicabile care nu sunt inferioare celor adoptate de Organizaţie*). Dispozitivul de reperare pentru căutare şi salvare va fi depozitat în astfel de amplasamente încât să poată fi rapid amplasat pe oricare dintre plutele de salvare. În mod alternativ, pe fiecare ambarcaţiune de salvare se va amplasa un dispozitiv de reperare pentru căutare şi salvare.\"",
    "-----------",
    "14.6. Echipament radio: Generalităţi",
    "2. În paragraful 14.6.1, alineatul .3 se înlocuieşte după cum urmează:",
    "\".3 un dispozitiv de reperare pentru căutare şi salvare care:\"",
    "-------"
  ]
}