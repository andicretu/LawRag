{
  "sourceId": "111020",
  "code": "00000G1CQ7V4O3B8S8S20MZJDUSUSVMC",
  "url": "https://legislatie.just.ro/Public/FormaPrintabila/00000G1CQ7V4O3B8S8S20MZJDUSUSVMC",
  "fetchedAt": "2025-04-10T10:43:36.037Z",
  "paragraphCount": 102,
  "paragraphs": [
    "AMENDAMENTE din 16 mai 2008",
    "la Convenţia internaţională din 1974 pentru ocrotirea vieţii omeneşti pe mare, aşa cum a fost amendată",
    "EMITENT",
    "ACT INTERNAŢIONAL",
    "MONITORUL OFICIAL nr. 609 din 4 septembrie 2009",
    "Regula 3-4 - Dispozitive de remorcare de urgenţă la navele-cisternă",
    "1. Regula 3-4 existentă se înlocuieşte după cum urmează:",
    "\"REGULA 3-4",
    "Dispozitive şi proceduri de remorcare de urgenţă",
    "1. Dispozitive de remorcare de urgenţă la navele-cisternă",
    "1.1. La bordul fiecărei nave-cisternă de cel puţin 20.000 de tone deadweight trebuie să fie instalate în ambele extremităţi dispozitive de remorcare de urgenţă.",
    "1.2. Pentru navele-cisternă construite la 1 iulie 2002 sau după această dată:",
    ".1 dispozitivele de remorcare de urgenţă trebuie ca, în absenţa sursei de energie principale a navei ce urmează să fie remorcată, să poată fi puse rapid în funcţiune în orice moment şi să fie uşor de cuplat la remorcher. Cel puţin unul dintre dispozitivele de remorcare de urgenţă trebuie preinstalat în vederea punerii rapide în funcţiune; şi",
    ".2 dispozitivele de remorcare de urgenţă instalate în ambele extremităţi trebuie să aibă o rezistenţă corespunzătoare, ţinându-se seama de dimensiunile şi deadweightul navei, precum şi de forţele estimate în condiţii meteorologice nefavorabile. Proiectarea, construcţia şi încercarea prototipului dispozitivelor de remorcare de urgenţă trebuie aprobate de Administraţie pe baza instrucţiunilor elaborate de Organizaţie*).",
    "1.3. Pentru navele-cisternă construite înainte de 1 iulie 2002 proiectarea şi construcţia dispozitivelor de remorcare de urgenţă trebuie aprobate de Administraţie pe baza instrucţiunilor elaborate de Organizaţie*).",
    "2. Proceduri de remorcare de urgenţă la bordul navelor",
    "2.1. Prezentul paragraf se aplică:",
    ".1 tuturor navelor de pasageri, cel mai târziu la 1 ianuarie 2010;",
    ".2 navelor de marfă construite la 1 ianuarie 2010 sau după această dată; şi",
    ".3 navelor de marfă construite înainte de 1 ianuarie 2010, cel mai târziu la 1 ianuarie 2012.",
    "2.2. Fiecare navă trebuie să aibă propria sa procedură de remorcare de urgenţă. Documentul care descrie această procedură trebuie păstrat la bordul navei, în scopul de a putea fi aplicată în situaţii de urgenţă, şi trebuie să se bazeze pe dispozitivele existente şi echipamentele disponibile la bordul navei.",
    "2.3. Procedura** trebuie să includă:",
    ".1 planuri ale punţilor prova şi pupa indicând dispozitivele de remorcare de urgenţă posibile;",
    ".2 un inventar al echipamentului de la bord care poate fi utilizat pentru remorcarea de urgenţă;",
    ".3 mijloace şi metode de comunicare; şi",
    ".4 exemple de proceduri destinate facilitării, pregătirii şi desfăşurării operaţiunilor de remorcare de urgenţă.",
    "------------",
    "2. Următoarea nouă regulă, 3-9, se adaugă după regula 3-8 existentă:",
    "\"REGULA 3-9",
    "Mijloace de îmbarcare şi de debarcare de pe nave",
    "1. Navele construite la 1 ianuarie 2010 sau după această dată trebuie să fie echipate cu mijloace de îmbarcare şi de debarcare de pe nave destinate utilizării în port şi în timpul operaţiilor portuare, cum ar fi pasarele şi scări de acces, în conformitate cu prevederile paragrafului 2, în afară de cazul în care conformitatea cu o anumită prevedere este considerată de către Administraţie a fi nejustificabilă sau imposibil de aplicat*).",
    "2. Mijloacele de îmbarcare şi de debarcare prevăzute la paragraful 1 trebuie să fie construite şi instalate pe baza instrucţiunilor elaborate de Organizaţie**).",
    "3. Pentru toate navele, mijloacele de îmbarcare şi de debarcare trebuie să fie inspectate şi întreţinute**) într-o stare satisfăcătoare pentru scopul căruia sunt destinate, ţinându-se seama de orice restricţii legate de siguranţă încărcării. Toate cablurile utilizate pentru susţinerea mijloacelor de îmbarcare şi de debarcare trebuie întreţinute aşa cum se specifică la regula III/20.4.",
    "-------------",
    ".1 are un bord liber mic şi este dotată cu rampe de acces; sau",
    ".2 efectuează voiaje între anumite porturi ce dispun de scări de acces/de îmbarcare (platforme) corespunzătoare.",
    "Regula 10 - Combaterea incendiului",
    "3. După paragraful 4.1.4 existent se adaugă următorul nou paragraf 4.1.5:",
    "\"4.1.5. Cel mai târziu la data primei andocări pe doc uscat programată să aibă loc după 1 ianuarie 2010, instalaţiile fixe pentru stingerea incendiului cu dioxid de carbon destinate protejării încăperilor de maşini şi compartimentelor pompelor de marfă de la bordul navelor construite înainte de 1 iulie 2002 trebuie să respecte prevederile paragrafului 2.2.2 din cap. 5 din Codul pentru instalaţiile de protecţie contra incendiului.\"",
    "Regula 19 - Transportul mărfurilor periculoase",
    "4. În paragraful 4, cuvintele \"aşa cum sunt definite la regula VII/2\" se elimină.",
    "Regula 20 - Protecţia încăperilor pentru vehicule, încăperilor de categorie specială şi încăperilor ro-ro",
    "5. Textul existent al paragrafului 6.1.4 se înlocuieşte cu textul următor şi, în continuarea sa, se adaugă noul paragraf 6.1.5 după cum urmează:",
    "\"6.1.4. Prevederile prezentului paragraf se aplică navelor construite la 1 ianuarie 2010 sau după această dată. Navele construite la 1 iulie 2002 sau după această dată, dar înainte de 1 ianuarie 2010 trebuie să respecte cerinţele aplicabile ale vechiului paragraf 6.1.4, aşa cum a fost modificat de Rezoluţia MSC.99(73). Dacă sunt montate instalaţii fixe de pulverizare a apei sub presiune, datorită pierderii grave a stabilităţii care poate apărea din cauza acumulării de cantităţi mari de apă pe punte sau punţi în timpul utilizării instalaţiei fixe de pulverizare a apei sub presiune, trebuie respectate următoarele prevederi:",
    ".1 la navele de pasageri:",
    ".1.1. în încăperile situate deasupra punţii pereţilor etanşi trebuie să fie prevăzute scurgeri, astfel încât această apă să fie rapid evacuată direct peste bord, având în vedere instrucţiunile elaborate de Organizaţie*);",
    ".1.2.1. la navele ro-ro pasager, valvulele de evacuare pentru scurgeri, prevăzute cu mijloace directe de închidere acţionate dintr-un loc aflat deasupra punţii pereţilor etanşi în conformitate cu cerinţele Convenţiei internaţionale asupra liniilor de încărcare în vigoare, trebuie să fie ţinute deschise pe perioada în care navele se află pe mare;",
    ".1.2.2. orice manevrare a valvulelor menţionate la paragraful 6.1.4.1.2.1 trebuie să fie înregistrată în jurnalul de bord;",
    ".1.3. în încăperile de sub puntea pereţilor etanşi, Administraţia poate cere montarea de instalaţii de pompare şi drenare în plus faţă de cerinţele regulii II-1/35-1. În acest caz, instalaţia de drenare trebuie să fie dimensionată pentru evacuarea a cel puţin 125% din debitul combinat atât al pompelor instalaţiei de pulverizare cu apă, cât şi al numărului prevăzut de ţevi de refulare ale furtunurilor de incendiu, având în vedere instrucţiunile elaborate de Organizaţie*). Valvulele instalaţiei de drenare trebuie să poată fi acţionate din exteriorul încăperii protejate dintr-un loc aflat în vecinătatea comenzilor instalaţiei de stingere a incendiului. Puţurile de santină trebuie să aibă o capacitate suficientă şi să fie instalate de-a lungul bordajului navei, la o distanţă unul faţă de celălalt de cel mult 40 m în fiecare compartiment etanş;",
    ".2 la navele de marfă, instalaţiile de drenare şi de pompare trebuie să fie astfel încât să prevină formarea de suprafeţe libere de apă. În acest caz, instalaţia de drenare trebuie să fie dimensionată pentru evacuarea a cel puţin 125% din debitul combinat atât al pompelor instalaţiei de pulverizare cu apă, cât şi al numărului prevăzut de ţevi de refulare ale furtunurilor de incendiu, având în vedere instrucţiunile elaborate de Organizaţie*). Valvulele instalaţiei de drenare trebuie să poată fi acţionate din exteriorul încăperii protejate dintr-un loc aflat în vecinătatea comenzilor instalaţiei de stingere a incendiului. Puţurile de santină trebuie să aibă o capacitate suficientă şi să fie instalate de-a lungul bordajului navei, la o distanţă unul faţă de celălalt de cel mult 40 m în fiecare compartiment etanş. Dacă acest lucru nu este posibil, se va lua în considerare efectul negativ al greutăţii suplimentare şi al suprafeţei libere a apei asupra stabilităţii, în măsura în care Administraţia consideră că este necesar atunci când aprobă informaţia asupra stabilităţii**). Această informaţie trebuie să fie inclusă în informaţia asupra stabilităţii furnizată comandantului, aşa cum se cere în regula II-1/5-1.",
    "6.1.5. La toate navele, în încăperile pentru vehicule, încăperile ro-ro şi încăperile de categorie specială, închise, unde sunt montate instalaţii fixe de pulverizare a apei sub presiune, trebuie prevăzute mijloace pentru împiedicarea înfundării instalaţiilor de drenare, având în vedere instrucţiunile elaborate de Organizaţie*). Navele construite înainte de 1 ianuarie 2010 trebuie să respecte cerinţele prezentului paragraf până la prima inspecţie efectuată după 1 ianuarie 2010.",
    "--------------",
    "Regula 6 - Comunicaţii",
    "6. Paragraful 2.2 existent se înlocuieşte după cum urmează:",
    "\"2.2. Dispozitive de localizare pentru căutare şi salvare.",
    "La fiecare bord al fiecărei nave de pasageri şi nave de marfă având un tonaj brut mai mare sau egal cu 500, trebuie să existe cel puţin un dispozitiv de localizare pentru căutare şi salvare. Pe fiecare navă de marfă cu un tonaj brut mai mare sau egal cu 300, dar mai puţin de 500, trebuie să existe cel puţin un dispozitiv de localizare pentru căutare şi salvare. Aceste dispozitive de localizare pentru căutare şi salvare trebuie să corespundă standardelor de funcţionare aplicabile, ce nu trebuie să fie inferioare celor adoptate de Organizaţie*). Dispozitivele de localizare pentru căutare şi salvare**) trebuie să fie arimate în astfel de amplasamente încât să poată fi rapid plasate pe orice ambarcaţiune de salvare, alta decât pluta sau plutele de salvare cerute de regula 31.1.4. Alternativ, trebuie arimat un dispozitiv de localizare pentru căutare şi salvare pe fiecare ambarcaţiune de salvare, alta decât cele cerute de regula 31.1.4. La navele dotate cu cel puţin două dispozitive de localizare pentru căutare şi salvare şi echipate cu bărci de salvare cu cădere liberă, unul dintre dispozitivele de localizare pentru căutare şi salvare trebuie să fie arimat într-o barcă de salvare cu cădere liberă, iar celălalt în imediata vecinătate a punţii de navigaţie, astfel încât el să poată fi utilizat la bord şi transferat uşor pe oricare dintre celelalte ambarcaţiuni de salvare.",
    "-------------",
    "Regula 26 - Cerinţe suplimentare pentru navele ro-ro pasager",
    "7. Paragraful 2.5 existent se înlocuieşte după cum urmează:",
    "\"2.5. Plutele de salvare de la bordul navelor ro-ro pasager trebuie să fie echipate cu dispozitive de localizare pentru căutare şi salvare, astfel încât să existe un dispozitiv de localizare pentru căutare şi salvare pentru fiecare 4 plute de salvare. Dispozitivul de localizare pentru căutare şi salvare trebuie să fie montat în interiorul plutei de salvare astfel încât antena lui să se afle la mai mult de un metru deasupra nivelului mării atunci când pluta de salvare este desfăşurată, cu excepţia aceluia pentru plutele de salvare reversibile cu tendă, la care dispozitivul trebuie să fie dispus astfel încât să poată fi imediat accesibil supravieţuitorilor şi ridicat de aceştia. Fiecare dispozitiv de localizare pentru căutare şi salvare trebuie să fie dispus astfel încât să poată fi ridicat manual atunci când pluta de salvare este desfăşurată. Containerele plutelor de salvare prevăzute cu dispozitive de localizare pentru căutare şi salvare trebuie să fie marcate în mod clar.\"",
    "Regula 7 - Echipament radio: Generalităţi",
    "8. În paragraful 1, alineatul .3 se înlocuieşte după cum urmează:",
    "\".3. un dispozitiv de localizare pentru căutare şi salvare care poate să funcţioneze fie în banda de 9 GHz, fie pe frecvenţele rezervate pentru AIS, care: \"",
    "Certificate",
    "Lista echipamentului pentru Certificatul de siguranţă pentru nava de pasageri (Formular P)",
    "9. În Lista echipamentului pentru Certificatul de siguranţă pentru nava de pasageri (Formular P), la secţiunea 2, pct. 11.1 existent se înlocuieşte după cum urmează:",
    "\"11.1 Numărul de dispozitive de localizare pentru căutare şi salvare",
    "11.1.1 Transpondere radar pentru căutare şi salvare (SART)",
    "11.1.2 Transmiţătoare AIS pentru căutare şi salvare (AIS-SART)\",",
    "şi la secţiunea 3, pct. 6 existent se înlocuieşte după cum urmează:",
    "\"6 Dispozitiv de localizare pentru căutare şi salvare de la bordul navei",
    "6.1 Transponder radar pentru căutare şi salvare (SART)",
    "6.2 Transmiţător AIS pentru căutare şi salvare (AIS-SART)\".",
    "Lista echipamentului pentru Certificatul de siguranţă a echipamentului pentru nava de marfă (Formular E)",
    "10. În Lista echipamentului pentru Certificatul de siguranţă a echipamentului pentru nava de marfă (Formular E), la secţiunea 2, pct. 9.1 existent se înlocuieşte după cum urmează:",
    "\"9.1 Numărul de dispozitive de localizare pentru căutare şi salvare",
    "9.1.1 Transpondere radar pentru căutare şi salvare (SART)",
    "9.1.2 Transmiţătoare AIS pentru căutare şi salvare (AIS-SART)\".",
    "Lista echipamentului pentru Certificatul de siguranţă radio pentru nava de marfă (Formular R)",
    "11. În Lista echipamentului pentru Certificatul de siguranţă radio pentru nava de marfă (Formular R), la secţiunea 2, pct. 6 existent se înlocuieşte după cum urmează:",
    "\"6 Dispozitiv de localizare pentru căutare şi salvare de la bordul navei",
    "6.1 Transponder radar pentru căutare şi salvare (SART)",
    "6.2 Transmiţător AIS pentru căutare şi salvare (AIS-SART)\".",
    "Lista echipamentului pentru Certificatul de siguranţă pentru nava nucleară de pasageri (Formular PNUC)",
    "12. În Lista echipamentului pentru Certificatul de siguranţă pentru nava nucleară de pasageri (Formular PNUC), la secţiunea 2, pct. 11.1 existent se înlocuieşte după cum urmează:",
    "\"11.1 Numărul de dispozitive de localizare pentru căutare şi salvare",
    "11.1.1 Transpondere radar pentru căutare şi salvare (SART)",
    "11.1.2 Transmiţătoare AIS pentru căutare şi salvare (AIS-SART)\",",
    "şi la secţiunea 3, pct. 6 existent se înlocuieşte după cum urmează:",
    "\"6 Dispozitiv de localizare pentru căutare şi salvare de la bordul navei",
    "6.1 Transponder radar pentru căutare şi salvare (SART)",
    "6.2 Transmiţător AIS pentru căutare şi salvare (AIS-SART)\".",
    "Lista echipamentului pentru Certificatul de siguranţă pentru nava nucleară de marfă (Formular CNUC)",
    "13. În Lista echipamentului pentru Certificatul de siguranţă pentru nava nucleară de marfă (Formular CNUC), la secţiunea 2, pct. 9 se elimină, iar pct. 10, 10.1 şi 10.2 se renumerotează ca punctele 9, 9.1 şi 9.2, respectiv; punctul 9.1 renumerotat se înlocuieşte după cum urmează:",
    "\"9.1 Numărul de dispozitive de localizare pentru căutare şi salvare",
    "9.1.1 Transpondere radar pentru căutare şi salvare (SART)",
    "9.1.2 Transmiţătoare AIS pentru căutare şi salvare (AIS-SART)\",",
    "şi la secţiunea 3, pct. 6 existent se înlocuieşte după cum urmează:",
    "\"6 Dispozitiv de localizare pentru căutare şi salvare de la bordul navei",
    "6.1 Transponder radar pentru căutare şi salvare (SART)",
    "6.2 Transmiţător AIS pentru căutare şi salvare (AIS-SART)\".",
    "-------"
  ]
}